Non possum non tibi gracias agere , Heinrice doctissime , quod tantum in mea re laboraveris .
Verum si tibi magis nota fuisset mea erudicio , quae profecto nulla est , non me huic provinciae prÄ™fecisses .
Veruntamen non dubito , quin ita deus voluerit , cum me nesciente et nolente res acta atque transacta siet , rogaturus que eum , ut mihi sapientiam suarum sedium assistricem superne demittat , quo suam gloriam evehere valeam .
Caeterum de reditu annuo cupis fieri certior .
Habet hoc beneficium annuatim 25 modios tritici , item decem buttos vini et duodecim malteros avenae , ut barbare dicam aureos 26 .
Vale . Intra paucos dies te cum ero .
Datum 14 . calendas aprilis 37 .
Heinricus Custor .
Doctissimo Heinricho Bullingero , fratri ac domino suo .
